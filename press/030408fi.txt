Helsingissä, 8. huhtikuuta.

Pystyykö Miki pelastamaan valtakunnan?
Nokia levittää yksinoikeudella Sumean uutta Miki’s World Java-pelisarjaa.

/Miki’s World pelisarjan toinen osa The Storm Master on nyt tarjolla 
Nokian verkkokaupasta Suomessa ja pian halki Euroopan. Osa on jatkoa 
sarjan ensimmäiselle tulokkaalle The Lost Tiaralle, joka on ollut 
ladattavissa ilmaiseksi matkapuhelimiin Nokia Software Marketin 
WAP-sivustolta./

Seikkailupelisarja Miki’s World kertoo Mikistä, pienestä pojasta joka 
yrittää pelastaa korkealla pilvissä sijaitsevan fantasiavaltakunnan. 
Maan prinsessa on pudottanut jalokivitiaransa ja Mikin tehtävä on 
palauttaa koru oikealle omistajalleen. Valitettavasti tippuva tiara on 
vain pudotessaan osunut myrskynhaltijaan, joka suutuspäissään tekee 
Mikin matkasta odotettua vaikeamman.

- Miki’s World on hieno esimerkki mobiiliviihteen mahdollisuuksista. 
Peli hyödyntää Java-yhteensopivien matkapuhelintemme kehittyneimpiä 
ominaisuuksia; tärinätehosteita, moniäänisyyttä sekä värinäyttöä. Pelin 
sujuvuus ja yksityiskohtien rikkaus on suorastaan hämmästyttävä, sanoo 
Nokia Mobile Phonesin julkaisuista ja sisällöstä vastaava Kym Seligman.

Peli on räätälöity Nokian 3410, 3510i, 3650, 6100, 6610, 7210 ja 7650 
matkapuhelinmalleille. Pelin toinen osa on nyt tarjolla Nokian 
verkkokaupasta Suomessa ja pian myös muista Nokia Shops verkkokaupoista 
halki Euroopan. Tässä vaiheessa kaikki merkit viittaavat siihen, että 
Mikin matka on kaikkea muuta kuin ohi.

- Nokia on aina tukenut meitä ja toivomme, että tämä peli nostaa 
kiinnostusta mobiileja Java-pelejä kohtaan. Onhan kyseessä kuitenkin 
yksi lupaavimmista matkapalvelusisällöistä. Samalla olen varma että 
pelin laatu ja osista syntyvä jatkuvuus puhuttelee monia, uskoo Sumean 
toimitusjohtaja Ilkka Paananen.

Helsinkiläinen Sumea on palkittu mobiilipelikehittäjä, Nokia Series 60 
Challange finalisti ja aktiivinen jäsen Forum Nokiassa, riippumattomille 
mobiilisovelluskehittäjille suunnatussa Nokian verkkoyhteisössä.

Lisätietoja ja kuvia: toimitusjohtaja Ilkka Paananen, p. 040 594 8173, 
ilkka@sumea.com <mailto:ilkka@sumea.com>, http://www.nokia.fi/kauppa/

*Sumea – http://www.sumea.com/*

Sumea on vuonna 1999 perustettu palkittu suomalainen pelikehittäjä, joka 
on erikoistunut Java-teknologiaan. Sumea luo laadukkaita, innovatiivisia 
ja teknisesti ylivertaisia pelejä Java-yhteensopiviin matkapuhelimiin. 
Tänään Sumean tuotteita on tarjolla ympäri maailmaa. 
Jälleenmyyntikanavina toimivat muun muassa O2 Isossa-Britanniassa, AT&T 
Yhdysvalloissa, Wind Italiassa, CSL ja Sunday Hong Kongissa, Singtel 
Singaporessa, Orange Tanskassa sekä Sonera Suomessa.

-- 
______________________
Janne Saarinen
JS Communications & PR
tel: +358 50 587 7374
jansaar@kolumbus.fi

